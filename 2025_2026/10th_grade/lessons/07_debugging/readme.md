# היכרות עם הdebugger

לעיתים קרובות, כאשר נרצה לדבג קוד שכתבנו, יעזור לנו לדעת מה קורה בכל שלב ושלב. אמנם ניתן להוסיף הדפסות של ערכי משתנים כדי לראות איך מתבצעת הריצה בפועל, אבל לעיתים קרובות זה תהליך איטי ומייגע. 

למרבה המזל סביבת העבודה Visual Studio מגיעה מוכנה מראש עם כלים שנועדו בדיוק למטרה הזו. היום נלמד על מקצתם של הכלים האלה. 

## ביצוע צעד אחר צעד (Step / Step over)

כדי להריץ את התכנית צעד אחר צעד, נשתמש באפשרות debug->step over. (או בדרך הקצרה יותר על ידי המקש F10)

נתחיל להריץ את התכנית על ידי לחיצה על מקש F10. כעת נראה שבמקום שהתכנית תרוץ מיד היא תעצור בפקודה הראשונה (השורה הנוכחית לריצה מסומנת בחץ ומוארת בצהוב). נעצור רגע להביט על האפשרויות: 

### משתנים מקומיים
בתחתית המסך בצד שמאל בדרך כלל יופיע חלון בשם Locals. בחלון זה יוצגו בצורה נוחה כל המשתנים המקומיים (כרגע זה בעצם כל המשתנים, כי לא למדנו על סוג אחר). בעזרת חלונית זו נוכל לראות כיצד מתעדכנים ערכי המשתנים צעד אחרי צעד. נוכל גם לשנות את ערכי המשתנים בזמן ריצה למרות שזו אופציה פחות שימושית.

### חלונית Immediate Window
חלונית זו בדרך נמצאת באחת הלשוניות בצד ימין למטה, בחלונית זו נוכל להכניס ביטויים הכוללים משתנים וערכים ולראות מה ערכם. זוהי דרך שימושית כדי להבין תנאים וגם לעיתים קרובות נשתמש בה כדי ללמוד כיצד פקודה או אופרטור פועלים

### כלים נוספים

לא בשימוש כרגע

## מצב תעופה Exception
במידה ותקרה תקלה בזמן ריצה, נקבל חלונית המראה לנו בדיוק באיזו שורה התקלה קרתה, מה סוג ושם התקלה. ויותר מכך, בגלל שאנחנו במצב debug נוכל להשתמש בכל הכלים הרגילים כמו חלונית המשתנים המקומיים וכו'

